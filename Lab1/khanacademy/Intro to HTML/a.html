<!DOCTYPE HTML>
<html>
<head>
    <title>Challenge: Write a Poem</title>
    <meta charset="utf-8">
</head>
<body>
<h1>Қай күні менің тәмамдалады дастаным?</h1>
<p>Қай күні менің тәмамдалады дастаным?<br>
    Бітпесе екен, жаңадан ғана бастадым.<br>
    Биіктей берсін, биіктей берсін,өкінбен,<br>
    Мұнартып тұрған иындарым менен<br>
    Сапарға сапар жалғана берсе екен деп,<br>
    Жалынам күнде,жазмышқа тағзым етем көп.<br>
    Адасу болар,таласу болар өмірде,<br>
    Жүрсем болғаны Ата жерімді мекендеп.<br>
    Атақ-даңқтыңкерегі маған шамалы.<br>
    Қалады досым,қалады, бәрі қалады...<br>
    Қай күні менің тәмамдалады дастаным?<br>
    Уақыт өтіп,уақыт өтіп барады.<br>
    Өлімнен қорқам,кете жаздаймын жынданып.<br>
    Өмір бар жердеөлім деген бір жүр қауіп.<br>
    Ажалды қойшы,байқатпай соғар ұрланып,<br>
    Алдына оның жүрміз ғой күнде мың барып.<br>
    Өлімнен өткен ақиқат сірә болған ба?<br>
    Тағына келіп қойғанда,<br>
    Жалтартпас соты болғанда,<br>
    Жазалаушы да,<br>
    Жолай алмайды ол маңға,<br>
    Жақтаушы тіптен жолай алмайды,<br>
    Ол маңға.<br>
    Үкімі оның арыздануға жатпайды,<br>
    Мәңгі құлпыда,мәңгілік мөрін сақтайды.<br>
    Дәуірлердің де, ғасырлардың да - бәрінің,<br>
    Ақиқат-өлім белінен бір-ақ аттайды.<br>
    Ажалды қойшы, алдына оның мың барып,<br>
    Мың кетіп жүрміз сұранып, кейде ұрланып.<br>
    Өлімнен қорқам, кезегі бір күн келер деп,<br>
    Асықпай, саспай,<br>
    Алдымды менің тұр бағып...</p>
</body>
</html>
